**ПОЛИТИКА ЗА ЗАЩИТА НА ЛИЧНИТЕ ДАННИ**

Политиката за защита на личните данни отразява изискванията на Регламент 2016/679 ЕС относно защитата на физическите лица във връзка с обработването на лични данни и относно свободното движение на такива данни („Общ регламент относно защитата на данните” или GDPR), във връзка с обработването на личните данни и Закона за защита на личните данни.

Настоящата политика за защита на личните данни се отнася до обработването на лични данни на физически лица, които използват нашето софтуерно приложение за правен асистент и са направили регистрация на следния уебсайт:  <https://app.contextops.ai/> („Приложението“).

**Информация за нас**

Личните данни на потребителите на Приложението се обработват от "Ар Енд Ди Солюшънс" ООД, регистрирано в Търговския регистър към Агенцията по вписванията с ЕИК 203244195, със седалище и адрес на управление: ул. Атанас Дуков № 1, ет. 6, EN Building, 1407 София, България („Ние“, „Наш“). ContextOps AI е марка, използвана от "Ар Енд Ди Солюшънс" ООД.

**Какво представляват личните данни?**

**„Лични данни“** означава всяка информация, свързана с идентифицирано физическо лице или физическо лице, което може да бъде идентифицирано ("субект на данни"); физическо лице, което може да бъде идентифицирано, е лице, което може да бъде идентифицирано, пряко или непряко, по-специално чрез идентификатор като име, идентификационен номер, данни за местонахождение, онлайн идентификатор или по един или повече признаци, специфични за физическата, физиологичната, генетичната, психическата, умствената, икономическата, културната или социална идентичност на това физическо лице.

**Събиране, обработка на лични данни и целите, заради които ги обработваме:**

**"Обработване" на лични данни** означава всяка операция или съвкупност от операции, извършвана с лични данни или набор от лични данни чрез автоматични или други средства като събиране, записване, организиране, структуриране, съхранение, адаптиране или промяна, извличане, консултиране, употреба, разкриване чрез предаване, разпространяване или друг начин, по който данните стават достъпни, подреждане или комбиниране, ограничаване, изтриване или унищожаване;

**Каква необходима информация събираме и защо?**

В зависимост от функционалностите на Приложението, може да събираме и обработваме следните категории лични данни:

- Име и фамилия;
- Имейл адрес;
- Информация за използваното устройство (напр. IP адрес, тип ОС, уникални идентификатори);
- Потребителска активност в приложението.

**Целта при обработването на Вашите данни**

В повечето случаи личните данни се изискват, за да предоставим нашите услуги. Личните данни, които събираме, обработваме най-често за следните цели:

- Предоставяне на достъп до функционалностите на приложението;
- Създаване и управление на потребителски акаунти;
- Осъществяване на комуникация с потребителите;
- Подобряване на услугите чрез анализи и статистики;
- Спазване на нормативни изисквания;
- Отговори на Ваши запитвания, препоръки и др.;
- За статистически цели.

Най-често обработваме личните Ви данни с цел предоставяне на достъп до Приложението.

**На какво основание обработваме данните Ви?**

**Обработване на данните** **въз основа на договор**

- Когато използвате Приложението, данните се обработват по силата на сключен договор за предоставяне на софтуер

**Обработване на данните** **въз основа на легитимен интерес**

- Когато обработваме данните Ви за целите на статистика, подобряване на нашите услуги и анализ, можем да разчитаме на нашия легитимен интерес

**Колко време съхраняваме и обработваме Вашите данни преди да ги унищожим?**

Личните Ви данни ще бъдат съхранявани съгласно законоустановените срокове. Ние не пазим Ваши данни безсрочно. Ние пазим личната Ви информация за не повече от необходимото за изпълнение на целите, описани в тази Политика за поверителност, като в зависимост от основанието, на което обработване личните Ви данни срокът на съхранение на личните данни е различен.

В случай на обработване на други данни, което се основава на дадено съгласие (напр. маркетинг), личните данни ще бъдат обработвани до оттегляне на съгласието.

**Предаване на данни, извън рамките на ЕС/ЕИП**

Данните Ви не се споделят и прехвърлят извън ЕС/ЕИП.

**С кого можем да споделяме данните Ви?**

Личните Ви данни могат да бъдат разкривани на трети лица само когато това е необходимо за предоставяне на услугите в Приложението, изпълнение на договор или спазване на законово задължение. Най-честите категории получатели включват: доставчици на облачни и хостинг услуги; както и правни и счетоводни консултанти, и компетентни държавни органи, когато това се изисква от закон. Всички получатели са задължени да осигурят адекватно ниво на защита на данните, в съответствие с приложимото законодателство.

**Какви са Вашите права и как можете да ги упражнявате?**

**Вашите права**

Вие разполагате с право на информация, достъп и получаване на копие на Вашите лични данни, които се обработват от Нас. Ако вярвате, че информация за Вас, с която Ние разполагаме, е неточна или непълна, можете да заявите редактиране на Вашите лични данни.

Вие разполагате с право на коригиране или актуализиране на предоставените от Вас лични данни, както и оттегляне на съгласие.

Освен това, Вие имате право:

- да изискате заличаване/изтриване на Вашите лични данни, когато е отпаднало правното основание за обработването им;
- да изискате ограничения върху обработването на Вашите лични данни; и/или
- да оттеглите съгласието си, когато ние обработваме личните Ви данни въз основа на съгласие (без такова оттегляне да засяга законността на обработване, извършено преди оттеглянето);
- на жалба до надзорния орган – КЗЛД (София 1592, бул. „Проф. Цветан Лазаров” №2 или [www.cpdp.bg](http://www.cpdp.bg)).

Ние ще изпълняваме искания, оттегляния или възражения, съгласно изискванията на приложимите правила за защита на лични данни, но тези правила не са абсолютни: те не винаги са приложими и е възможно да има изключения. В отговор на отправено искане е необходимо да потвърдите Вашата самоличност и/или да предоставите допълнителна информация, която да помогне за по-доброто разбиране на Вашето искане.

Когато сте упражнили повторно право на достъп до информация или копие на данните в машинно четлив формат, ние може да наложим разумна такса въз основа на административните разходи, необходими за предоставянето им.

**Как да ги упражните?**

Всяко едно от предвидените в закона права може да бъде упражнено чрез подаване на искане на упражняване на съответното право. Искане за упражняване на правата на субектите на лични данни могат да бъдат подадени по следния начин:

- По електронен път на следния имейл адрес: [AILegalAssistant@rnd-solutions.net](mailto:AILegalAssistant@rnd-solutions.net)

Когато искането е подадено с електронни средства, по възможност информацията се предоставя с електронни средства, освен ако не сте поискали нещо друго изрично.

**Актуализиране на политиката защита на личните данни**

Настоящата политика може да подлежи на изменение, като последно е актуализирана на 22.05.2025г. Всякакви бъдещи промени или допълнения на настоящата политика ще бъдат отбелязани надлежно.